---
subject: LIN
---

# Součin matic

Nechť $m,n,p\in \mathbb{N}$, $\mathbb{A}\in T^{m,n}$ a
$\mathbb{B}\in T^{n,p}$. Součinem těchto matic je matice
$\mathbb{D}=\mathbb{A}\mathbb{B}$, pro jejíž prvky platí:
$$d_{ij}=\sum_{k=1}^{n}{a_{ik} b_{kj}}$$

# Regulární a inverzní matice

Nechť $\mathbb{A}\in T^{n,n}$. Pokud existuje $\mathbb{A}\in T^{n,n}$
tak, že $$\mathbb{A}\mathbb{B}=\mathbb{B}\mathbb{A}=\mathbb{E}$$ Potom
nazveme matici $\mathbb{A}$ **regulární** a matici $\mathbb{B}$
**inverzní**. Inverzní matici značíme $\mathbb{B}=\mathbb{A}^{-1}$.

Buď $\mathbb{A}\in T^{n,n}$. Následující tvrzení jsou ekvivalentní:

-   $\mathbb{A}$ je regulární.

-   Soubor řádků matice $\mathbb{A}$ je LN.

-   $h(\mathbb{A}) = n$.

-   $\mathbb{A} \sim \mathbb{E}$.

## Výpočet inverzní matice

Nechť $\mathbb{A} \in T^{n,n}$. Ověřte, zda je matice regulární a pokud
je, nalezněte k ní matici inverzní $\mathbb{A}^{-1}$.

1.  Hledáme matici $\mathbb{A}^{-1}$ s vlastností
    $\mathbb{A}^{-1}\mathbb{A} = \mathbb{A}\mathbb{A}^{-1} = \mathbb{E}$.

2.  Doplněním zadané matice o jednotkovou matici stejného rozměru
    sestavme dvoublokovou rozšířenou matici
    $(\mathbb{A} | \mathbb{E}) \in T^{n,2n}$.

3.  Na celou $(\mathbb{A} | \mathbb{E})$ používáme řádkové úpravy GEM,
    pro libovolnou posloupnost řádkových úprav realizovaných regulární
    maticí $\mathbb{P}$ pak platí
    $$(\mathbb{A} | \mathbb{E}) \sim (\mathbb{P}\mathbb{A} | \mathbb{P}\mathbb{E}) = (\mathbb{P}\mathbb{A} | \mathbb{P}).$$
    Víme, že levou část je možné převést na jednotkovou matici právě
    tehdy, když je $\mathbb{A}$ regulární. Vznikne-li při úpravách
    $\mathbb{A}$ na horní stupňovitý tvar **nulový řádek**, pak
    $\mathbb{A}$ je singulární a **inverze neexistuje**.

4.  Je-li $\mathbb{A}$ regulární, pak pro úpravy $\mathbb{P}$ vedoucí k
    převedení levého bloku matice $(\mathbb{A} | \mathbb{E})$ na
    jednotkovou matici platí $\mathbb{P} = \mathbb{A}^{-1}$, tedy
    $(\mathbb{A} | \mathbb{E}) \sim (\mathbb{E} | \mathbb{A}^{-1})$ a
    pravý blok výsledné matice obsahuje hledanou $\mathbb{A}^{-1}$.

# Vlastní čísla

Řekneme, že $\lambda \in \mathbb{C}$ je **vlastní číslo operátoru**
$A \in \mathcal{L}(V)$, právě když existuje $x \in V$ , $x \neq \theta$,
takový, že $Ax = \lambda x$. Vektor $x$ pak nazýváme **vlastním vektorem
operátoru** $A$ **příslušejícím vlastnímu číslu** $\lambda$. Množinu
všech vlastních čísel $A$ nazýváme **spektrem** operátoru A a značíme
symbolem $\sigma(A)$.

Analogicky pro matice $\mathbb{A}\in \mathbb{C}^{n,n}$, kde
$\mathbb{A}={}^{\varepsilon}A^{}$.

Charakteristický polynom matice $\mathbb{A}$ (ozn. $p_\mathbb{A}$)
definujeme předpisem
$p_\mathbb{A}(\lambda) := \det(\mathbb{A} - \lambda \mathbb{E})$.

Je-li $\lambda \in C$ vlastní číslo operátoru $A \in \mathcal{L}(V_n)$,
pak podprostor $\ker{(A-
\lambda E)}$ nazýváme **vlastním podprostorem operátoru** $A$
příslušejícím vlastnímu číslu $\lambda$.

Nechť $\lambda \in C$ je vlastní číslo operátoru
$A \in \mathcal{L}(V_n)$. Číslo $\text{d} (A -
\lambda E) = \dim{\ker{(A-\lambda E)}}$ nazýváme **geometrickou
násobností** vlastního čísla $\lambda$ a značíme ji $\nu_g(\lambda)$.

Nechť $A \in \mathcal{L}(V_n)$ a $\lambda \in \sigma(A)$. Násobnost
čísla $\lambda$ jako kořene charakteristického polynomu $p_A$ operátoru
$A$ nazýváme **algebraickou násobností** vlastního čísla $\lambda$ a
značíme ji $\nu_a(\lambda )$.

**Determinant** matice $\mathbb{A}\in \mathbb{C}^{n,n}$ je číslo:
$$\det{\mathbb{A}} = \sum_{\pi\in S_n} \mathop{\mathrm{sgn}}\pi \cdot a_{1\pi(1)} a_{2\pi(2)} \cdots a_{n\pi(n)}.$$

## Výpočet determinantu

Determinant se dá vypočítat kombinací následujících postupů:

-   Přes definici.

-   Sarrusovo nebo křížové pravidlo. (Soros zde asi nepomůže)

-   Je-li matice $\mathbb{A}$ trojúhelníková (tj. $\mathbb{A}_{ij} = 0$
    pro $i > j$), lze determinant spočítat vynásobením čísel na
    diagonále.

-   $\det{\mathbb{A}}=\det{\mathbb{A}^T}$

-   Úprava GEM

    -   Prohození dvou řádků - mění znaménko determinantu.

    -   Vynásobení jednoho řádku nenulovým číslem - determinant se tím
        číslem musí vydělit.

    -   Přičtení k jednomu řádku $\alpha$násobek jiného řádku -
        determinant se nemění.

## Výpočet vlastních čísel

-   Pro danou matici $\mathbb{A} \in \mathbb{C}^{n,n}$ hledáme nenulové
    vektory $\mathbbm{x}$ a čísla $\lambda\in\mathbb{C}$ splňující
    rovnici $$\mathbb{A}\mathbbm{x} = \lambda \mathbbm{x}.$$

-   To je ekvivalentní hledání $\lambda$ takové, že homogenní soustava
    rovnic $$(\mathbb{A} - \lambda \mathbb{E})\mathbbm{x} = \theta$$ má
    nenulové řešení.

-   To nastává ale tehdy a jen tehdy (vzpomeňme Frobeniovu větu), když
    je matice $\mathbb{A} - \lambda \mathbb{E}$ singulární
    (neregulární).

-   A to je zase ekvivalentní tomu, že determinant matice
    $\mathbb{A} - \lambda \mathbb{E}$ je roven nule: abychom tedy našli
    vlastní číslo, řešíme rovnici
    $$\det(\mathbb{A} - \lambda \mathbb{E}) = 0.$$

-   Pro zadané vlastní číslo $\lambda$ už najdeme vlastní vektory snadno
    jako řešení homogenní soustavy uvedené výše.

# Diagonalizace matice

Matice $\mathbb{A},\mathbb{B}\in \mathbb{C}^{n,n}$ nazveme **podobné**,
právě když existuje regulární $\mathbb{P}\in \mathbb{C}^{n,n}$ tak, že:
$$\mathbb{A} = \mathbb{P}^{-1}\mathbb{B}\mathbb{P}$$

Ekvivalentně platí, že matice $\mathbb{A}, \mathbb{B} \in C^{n,n}$ jsou
podobné právě tehdy, když jsou obě maticemi stejného lineárního
operátoru (v nějakých bázích), tedy když existuje
$\mathbb{A} \in \mathcal{L}(V)$ a báze $\mathcal{X}, \mathcal{Y}$
takové, že $${}^{\mathcal{X}}\mathbb{A}^{} = \mathbb{A}
  \text{ a současně }
  {}^{\mathcal{Y}}\mathbb{A}^{} = \mathbb{B}.$$

Operátor $\mathbb{A} \in \mathcal{L}(V)$ nazveme **diagonalizovatelný**,
jestliže existuje báze $\mathcal{X}$ prostoru $V_n$ taková, že matice
${}^{\mathcal{X}}\mathbb{A}^{}$ je diagonální (matice je
**diagonalizovatelná**, je-li podobná diagonální matici).

-   Operátor $A \in \mathcal{L}(V)$ je diagonalizovatelný právě když
    $\forall\lambda_0 \in \sigma (A) : \nu_a(\lambda_0) = \nu_g(\lambda_0)$.

-   Libovolný soubor vlastních vektorů, ve kterém každý přísluší jinému
    vlastnímu číslu, je vždy LN.

-   Zadání tedy znamená:

    -   nalézt spektrum $\sigma (A)$,

    -   ke každému vlastnímu číslu nalézt bázi vlastního podprostoru,

    -   porovnat algebraické a geometrické násobnosti u každého
        $\lambda \in \sigma (A)$,

    -   rovnají-li se pro každé $\lambda \in \sigma (A)$, bázi
        $\mathcal{X}$ sestavíme popořadě z bazických vektorů všech
        vlastních podprostorů. Matice přechodu
        ${}^{\mathcal{X}}E^{\varepsilon}$ je bude obsahovat ve
        sloupcích, diagonální matice operátoru ${}^{\mathcal{X}}A^{}$
        bude na diagonále obsahovat v odpovídajícím pořadí všechna
        vlastní čísla (každé zopakované tolikrát, kolik je jeho
        násobnost).
