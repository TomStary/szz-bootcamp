---
author:
- Daniel Hampl
subject: ZMA
---

# Posloupnost

## Definice

Zobrazení množiny $\mathbb{N}$ do množiny $\mathbb{R}$ nazýváme reálná
posloupnost.

## Limita

Reálná posloupnost $(a_n)_{n=1}^\infty$ má limitu
$\alpha\in\overline{\mathbb{R}}$, právě když pro každé okolí $H_\alpha$
bodu $\alpha$ lze nalézt $n_0\in\mathbb{N}$ takové, že pro všechna
$n\in\mathbb{N}$ větší než $n_0$ platí $a_n\in H_\alpha$. V symbolech

$$\big({\forall H_\alpha} \big) \big({\exists n_0\in\mathbb{N}} \big) \big({\forall n \in \mathbb{N}} \big) \big({n>n_0 \, \Rightarrow \, a_n \in H_\alpha} \big).$$

Tuto skutečnost můžeme zapsat několika možnými ekvivalentními způsoby:

$$\lim_{n\to\infty} a_n = \alpha \quad \text{nebo} \quad \lim a_n = \alpha \quad \text{nebo} \quad a_n \to \alpha.$$

## Konvergence

Buď $(a_n)_{n=1}^\infty$ posloupnost. Pokud pro její limitu platí
$\displaystyle\lim_{n\to\infty} a_n \in\mathbb{R}$, pak se nazývá
konvergentní. V ostatních případech ji nazýváme divergentní.

# Řada

## Definice

Formální výraz tvaru

$$\sum_{k=0}^\infty a_k = a_0 + a_1 + a_2 + \cdots,$$

kde $(a_k)_{k=0}^\infty$ je zadaná číselná posloupnost, nazýváme
číselnou řadou. Pokud je posloupnost částečných součtů

$$s_n := \sum_{k=0}^n a_k, \quad n\in\mathbb{N}_0,$$

konvergentní, nazýváme příslušnou řadu také konvergentní. V opačném
případě mluvíme o divergentní číselné řadě. Součtem konvergentní řady
$\sum_{k=0}^\infty a_k$ nazýváme hodnotu limity
$\displaystyle\lim_{n\to\infty} s_n$

## Konvergence řady

### Nutná podmínka konvergence

Pokud řada $\sum_{k=0}^\infty a_k$ konverguje, potom pro limitu jejích
sčítanců platí $\displaystyle \lim_{k\to\infty} a_k = 0$.

**Důsledek** Pokud limita posloupnosti $(a_k)^∞_k=0$ je nenulová nebo
neexistuje, potom řada $\sum_{k=0}^\infty a_k$ není konvergentní.

### Bolzano-Cauchy

Řada $\displaystyle\sum_{k=0}^\infty a_k$ konverguje právě tehdy, když
pro každé $\epsilon>0$ existuje $n_0\in\textbf{R}$ tak, že pro každé
$n\geq n_0$ a $p\in\mathbb{N}$ platí

$$|a_n + a_{n+1} + \cdots + a_{n+p}| < \epsilon .$$

### Absolutní konvergence

Číselnou řadu $\sum_{k=0}^\infty a_k$ nazýváme absolutně konvergentní,
pokud číselná řada $\sum_{k=0}^\infty |a_k|$ konverguje.

Pokud řada absolutně konverguje, potom tato řada konverguje.

### Leibnizovo kritérium

Buď $(a_k)_{k=0}^\infty$ klesající posloupnost s nezápornými členy
konvergující k nule. Potom je řada

$$\sum_{k=0}^\infty (-1)^k a_k$$

konvergentní.

### Srovnávací kritérium

Buďte $\sum_{k=0}^\infty a_k$ a $\sum_{k=0}^\infty b_k$ číselné řady.
Potom platí následující dvě tvrzení.

-   Nechť pro každé $k\in\mathbb{N}$ platí nerovnost
    $0\leq|a_k|\leq b_k$ a nechť řada $\sum_{k=0}^\infty a_k$
    konverguje. Potom řada $\sum_{k=0}^\infty b_k$absolutně konverguje.

-   Nechť pro každé $k\in\mathbb{N}$ platí nerovnosti
    $0\leq a_k\leq b_k$ a $\sum_{k=0}^\infty a_k$ diverguje. Potom i
    řada $\sum_{k=0}^\infty b_k$ diverguje.

### d'Alembertovo kritérium

Nechť $a_k>0$ pro každé $k\in \mathbb{N}_0$. Pokud

$$\lim_{k\to\infty} \frac{a_{k+1}}{a_k} > 1,$$

potom řada $\sum_{k=0}^\infty a_k$ diverguje. Pokud ovšem

$$\lim_{k\to\infty} \frac{a_{k+1}}{a_k} < 1,$$

potom řada $\sum_{k=0}^\infty a_k$ konverguje.

## Odhadování růstu

Nechť $f$ je spojitá funkce na $\langle 1,+\infty)$ a $n\in\mathbb{N}$.
Je-li $f$ klesající, pak

$$f(n) + \int_1^n f(x) \,\mathrm{d} x \leq \sum_{k=1}^n f(k) \leq f(1) + \int_1^n f(x) \,\mathrm{d}x.$$

Je-li $f$ rostoucí, pak

$$f(1) + \int_1^n f(x) \,\mathrm{d} x \leq \sum_{k=1}^n f(k) \leq f(n) + \int_1^n f(x) \,\mathrm{d}x.$$

### Integráln kritérium

Buď $\displaystyle\sum_{n=1}^\infty a_n$ číselná řada s kladnými členy
taková, že existuje spojitá a monotónní funkce definovaná na
$\langle 1,+\infty)$ taková, že $f(n)=a_n$ pro každé $n$. Potom

-   Pokud integrál $\displaystyle\int_1^\infty f(x)\,\mathrm{d}x$
    konverguje, pak číselná řada $\displaystyle\sum_{n=1}^\infty a_n$
    konverguje.

-   Pokud integrál $\displaystyle\int_1^\infty f(x)\,\mathrm{d}x$
    diverguje, pak číselná řada $\displaystyle\sum_{n=1}^\infty a_n$
    diverguje.
