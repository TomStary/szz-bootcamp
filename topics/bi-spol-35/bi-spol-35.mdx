---
author:
- Daniel Hampl
subject: ZMA
---

# Primtivní funkce

Nechť $f$ je funkce definovaná na intervalu $(a,b)$, kde
$-\infty\leq a < b\leq + \infty$. Funkci $F$ splňující podmínku
$$F'(x) = f(x) \ \text{pro každé} \ x \in (a,b)$$ nazýváme **primitivní
funkcí** k funkci $f$ na intervalu $(a,b)$.

Nechť $F$ je primitivní funkcí k funkci $f$ na intervalu $(a,b)$. Pak
$G$ je primitivní funkcí k funkci $f$ na intervalu $(a,b)$ právě tehdy,
když existuje konstanta $c \in \mathbb{R}$ taková, že
$$G(x) = F(x) + c, \quad \text{pro každé} \ x\in(a,b).$$

# Neurčitý integrál

Nechť k funkci $f$ existuje primitivní funkce na intervalu $(a,b)$.
Množinu všech primitivních funkcí k funkci $f$ na $(a,b)$ nazýváme
neurčitým integrálem a značíme jej $\int f$ nebo
$\int f(x) \,\mathrm{d}x$.

## Inverze

$$\int g'(x) \,\mathrm{d}x = g(x) + c, \quad x\in(a,b)$$

$$\left(\int f\right)'(x) = f(x), \quad x\in(a,b).$$

## Operace

### Sčtání a násobení konstantou

$$\int (f+g) = \int f + \int g \quad \text{a} \quad \int (\alpha f) = \alpha \int f,$$

### Per partes

Nechť funkce $f$ je diferencovatelná na intervalu $(a,b)$ a $G$ je
primitivní funkce k funkci $g$ na intervalu $(a,b)$ a konečně nechť
existuje primitivní funkce k funkci $f'G$. Potom existuje primitivní
funkce k funkci $fg$ a platí $$\int fg = f G - \int f' G.$$

### Substituce

**Věta o substituci I** Nechť pro funkce $f$ a $\varphi$ platí

-   $f$ má primitivní funkci $F$ na intervalu $(a,b)$,

-   $\varphi$ je na intervalu $(\alpha,\beta)$ diferencovatelná,

-   $\varphi\big((\alpha,\beta)\big) \subset (a,b)$

Pak funkce $f\big(\varphi(x)\big)\cdot\varphi'(x)$ má primitivní funkci
na intervalu $(\alpha,\beta)$ a platí

$$\int f\big(\varphi(x)\big)\cdot\varphi'(x) \,\mathrm{d}x = F\big( \varphi(x) \big).$$

**Věta o substituci II** Nechť $f$ je definována na intervalu $(a,b)$ a
nechť $\varphi$ je bijekce[^1] intervalu $(\alpha,\beta)$ na $(a,b)$ s
nenulovou konečnou derivací. Pak platí

$$\int f(\varphi(t)) \varphi'(t) \,\mathrm{d}t = G(t) + C \quad \Longrightarrow \quad \int f(x) \,\mathrm{d}x = G\big(\varphi^{-1}(x)\big) + C$$

# Riemannův integrál

## Infimum

Buď $A$ neprázdná zdola omezená podmnožina množiny reálných čísel. Číslo
$\alpha\in\mathbb{R}$ nazveme infimem množiny $A$, značíme $\inf A$,
právě když

1.  pro každé $x\in A$ platí $\alpha\leq x$ ($\alpha$ je dolní závora
    $A$),

2.  pokud $\beta\in \mathbb{R}$ také splňuje předchozí bod, pak
    $\beta\leq\alpha$ ($\alpha$ je největší dolní závora $A$).

Pokud množina $A$ není zdola omezená, pak klademe $\inf A:=-\infty$. Pro
prázdnou množinu klademe $\inf \emptyset:=+\infty$.

## Supremum

Buď $A$ neprázdná zdola omezená podmnožina množiny reálných čísel. Číslo
$\alpha\in\mathbb{R}$ nazveme supremem množiny $A$, značíme $\sup A$,
právě když

1.  pro každé $x\in A$ platí $\alpha\geq x$ ($\alpha$ je horní závora
    $A$),

2.  pokud $\beta\in \mathbb{R}$ také splňuje předchozí bod, pak
    $\beta\geq\alpha$ ($\alpha$ je nejmenší honrní závora $A$).

Pokud množina $A$ není shora omezená, pak klademe $\sup A:=+\infty$. Pro
prázdnou množinu klademe $\sup \emptyset:=-\infty$.

## Norma dělení

Buď dán interval $\langle a,b \rangle$. Konečnou množinu
$\sigma = \{x_0,x_1,\ldots,x_n\}$ takovou, že
$a = x_0 < x_1 < \cdots < x_n = b$ nazýváme dělením intervalu
$\langle a,b \rangle$. Bodům $x_k, k=1,2,\ldots,n-1$ říkáme dělící body
intervalu $\langle a,b \rangle$. Intervalu $\langle x_{k-1},x_k \rangle$
říkáme částečný interval intervalu $\langle a,b \rangle$ při dělení
$\sigma$. Číslo

$$\nu(\sigma) := \max \{ \Delta_k \mid k = 1,2,\ldots,n \}, \quad \text{kde} \quad \Delta_k := x_k - x_{k-1}, \ k = 1,2,\ldots,n,$$

nazýváme **normou dělení** $\sigma$.

## Součet funkce

Buďte funkce $f$ definovaná a omezená na intervalu
$J=\langle a,b \rangle$ a $\sigma=\{x_0,x_1,…,x_n\}$ dělení intervalu
$J$. Součty

$$S(\sigma,f) := \sum_{i=1}^n \Delta_i \sup_{\langle x_{i-1},x_i\rangle} f \quad \text{a} \quad s(\sigma,f) := \sum_{i=1}^n \Delta_i \inf_{\langle x_{i-1},x_i\rangle} f$$

nazýváme **horním součtem funkce** a **dolním součtem funkce** $f$ při
dělení $\sigma$.

![image](./images/fig_dolni_soucet.png){width="\\textwidth"}

![image](./images/fig_horni_soucet.png){width="\\textwidth"}

## Horní a dolní integrál

Pro funkci $f$ definovanou a omezenou na uzavřeném intervalu
$J=\langle a,b \rangle$ definujeme čísla

$$\overline{\int_a^b} f(x) \,\mathrm{d}x := \inf\{ S(\sigma) \mid \sigma \ \text{dělení} \ J \} \ \text{a} \ \underline{\int_a^b} f(x) \,\mathrm{d}x := \sup\{ s(\sigma) \mid \sigma \ \text{dělení} \ J \}.$$

a nazýváme **horním integrálem**, resp. **dolním integrálem**, funkce
$f$ na intervalu $J$.

## Definice Riemanova integrálu

Pokud pro funkci $f$ definovanou a omezenou na uzavřeném intervalu $J$
platí

$$\overline{\int_a^b} f(x)\,\mathrm{d}x = \underline{\int_a^b} f(x) \,\mathrm{d}x \in \mathbb{R},$$

pak jejich společnou hodnotu nazýváme **Riemannovým integrálem** funkce
$f$ na intervalu $J$ a toto číslo značíme symboly

$$\int_a^b f, \quad \text{případně} \quad \int_a^b f(x)\,\mathrm{d}x.$$

Posloupnost dělení $\sigma_n$ nazveme **normální**, pokud pro její normy
platí $\lim\limits_{n\to\infty} \nu(\sigma_n) = 0.$

## Postačujíící podmínka pro existenci RI

Buď $f$ spojitá funkce na intervalu $\langle a,b \rangle$. Potom
existuje její Riemannův integrál na intervalu $\langle a,b \rangle$.
Pokud je navíc $(\sigma_n)$ normální posloupnost dělení intervalu
$\langle a,b \rangle$ potom limity

$$\lim_{n\to\infty} s(\sigma_n, f) \quad \text{a} \quad \lim_{n\to\infty} S(\sigma_n,f)$$

existují, a jsou rovny Riemannově integrálu funkce f na intervalu
$\langle a,b \rangle$.

## Integrální součet

Pro funkci f spojitou na uzavřeném intervalu $\langle a,b \rangle$ a
dělení $\sigma={x_0,x_1,…,x_n}$, kde $x_0=a$ a $x_n=b$, tohoto intervalu
definujeme integrální součet funkce $f$ při dělení $σ$ předpisem

$$\mathcal{J}(\sigma,f) = \sum_{i=1}^n f(\alpha_i) \Delta_i,$$

kde $\alpha_i$ patří do intervalu $\langle x_{i-1},x_i\rangle$,
$i=1,2,…,n$.

### Vztah s Riemannovým integrálem

$$\int_a^b f(x) \,\mathrm{d}x = \lim_{n\to\infty} \mathcal{J}(\sigma_n,f),$$

## Vlastnosti

### Aditivita integrálu

Nechť $f$ a $g$ jsou spojité funkce na intervalu $\langle a,b \rangle$.
Potom pro Riemannův integrál funkce $f+g$ (která je také automaticky
spojitá na $\langle a,b \rangle$) platí

$$\int_a^b (f+g)(x)\,\mathrm{d}x = \int_a^b f(x)\,\mathrm{d}x + \int_a^b g(x)\,\mathrm{d}x.$$

### Multiplikativita integrálu

Nechť f je spojitá na intervalu $\langle a,b \rangle$ a
$c\in \mathbb{R}$ je konstanta. Potom pro Riemannův integrál funkce $cf$
platí

$$\int_a^b (cf)(x)\,\mathrm{d}x = c \int_a^b f(x)\,\mathrm{d}x.$$

### Aditivita integrálu v mezích

Riemannův integrál funkce $f$ na intervalu $\langle a,b \rangle$
existuje, právě když pro každé $c\in\langle a,b \rangle$ existují
Riemannovy integrály funkce f na intervalech $\langle a,c \rangle$ a
$\langle c,b \rangle$. V takovém případě navíc platí

$$\int_a^b f(x)\,\d x  = \int_a^c f(x)\,\d x + \int_c^b f(x)\,\d x.$$

### Nerovnosti mezi integrály

Nechť jsou $f$ a $g$ spojité funkce na intervalu $\langle a,b \rangle$ a
nechť platí nerovnost $f(x)\leq g(x)$ pro všechna
$x\in\langle a,b \rangle$. Potom pro jejich Riemannovy integrály platí

$$\int_a^b f(x)\,\mathrm{d}x \leq \int_a^b g(x)\,\mathrm{d}x.$$

### Newtonova formule

Nechť f je funkce spojitá na intervalu $\langle a,b \rangle$ s
primitivní funkcí F. Pak platí rovnost
$$\int_a^b f(x) \,\mathrm{d}x = F(b) - F(a) =: \Big[ F(x) \Big]_a^b.$$

## Zobecněný RI

Nechť f je funkce definovaná na intervalu $\langle a,b )$ pro nějaké
$a\in\mathbb{R}$ a $b\in(a,+\infty\rangle$, která je Riemanovsky
integrabilní na intervalu$\langle a,c \rangle$ pro každé $c\in(a,b)$.
Pokud existuje konečná limita

$$\lim_{c \to b_-} \int_a^c f(x)\, \d x,$$

pak její hodnotu značíme

$$\int_a^b f(x)\, \d x,$$

nazýváme zobecněným Riemannovým integrálem funkce $f$ na intervalu
$\langle a,b )$ a říkáme, že integrál $\int_a^b f(x)\, \d x$ konverguje.

## Vlastnosti RI

Nechť $f$ je funkce spojitá na uvažovaných intervalech.

-   Je-li $f$ sudá funkce na $\langle -a,a \rangle$, pak
    $\displaystyle\int_{-a}^a f(x) \mathrm{d}x = 2 \int_0^a f(x) \mathrm{d}x$

-   Je-li $f$ lichá funkce na $\langle -a,a \rangle$, pak
    $\displaystyle\int_{-a}^a f(x) \mathrm{d}x = 0$

-   Je-li $f$ periodická na $\mathbb{R}$ s periodou $T$, pak pro každé
    $a,b\in\mathbb{R}$ platí
    $\displaystyle\int_a^{a+T} f(x)\mathrm{d}x = \int_b^{b+T} f(x) \mathrm{d}x$

## Výpočet obsahů plošných útvarů

Nechť $f$ a $g$ jsou funkce spojité na $\langle a,b \rangle$ takové, že
$f(x)\geq g(x)$ pro každé $x\in\langle a,b \rangle$. Pak obsah plochy
$P$ ohraničené přímkami $x=a$ a $x=b$ a grafy funkcí $f$ a $g$ je roven

$$P = \int_a^b \big( f(x) - g(x) \big) \,\mathrm{d}x.$$

![image](./images/fig_vypocet_plochy.png){width=".5\\textwidth"}

# Tabulky

![image](./images/integraly.png){width="\\textwidth"}

[^1]: zobrazení $f$, které přiřazuje každému prvku $H_f$ právě jeden
    prvek z $D_f$
