---
subject: LIN
code: BI-SPOL-12
topic: "Soustavy lineárních rovnic: Frobeniova věta a související pojmy, vlastnosti a popis množiny řešení, Gaussova eliminační metoda."
---

# Frobeniova věta

Nechť $\mathbb{A}\in T^{m,n}$. **Hodností matice** $\mathbb{A}$ nazýváme
dimenzi lineárního obalu souboru řádků matice $\mathbb{A}$ (jako vektorů
z $T^{1,n}$) a značíme ji $h(\mathbb{A})$:
$$h(\mathbb{A})=dim\langle \mathbb{A}_{1:},\dots,\mathbb{A}_{m:}\rangle.$$

Nechť $\mathbb{A}\in T^{m,n}$.

1.  Soustava $m$ lineárních rovnich o $n$ neznámých
    $\mathbb{A} \mathbbm{x}=\mathbbm{b}$ je řešitelná, tj.
    $S\neq\theta$, právě tehdy, když
    $$h(\mathbb{A})=h(\mathbb{A} | \mathbbm{b}).$$

2.  Je-li $h(\mathbb{A})=h$, pak množina řešení
    $\mathbb{A} \mathbbm{x}=\theta$ je podprostor dimenze $n-h$, tedy
    existuje LN soubor vektorů $(\mathbbm{z}_1,\dots,\mathbbm{z}_{n-h})$
    v $T^{n,1}$ takový, že $$S_0=\begin{cases}
           \{\theta\}, & \text{pokud $n=h$,} \\
           \langle \mathbbm{z}_1,\dots,\mathbbm{z}_{n-h}\rangle, & \text{pokud $h<n$.}
           \end{cases}$$ Je-li navíc $h(\mathbb{A}|\mathbbm{b})=h$,
    potom platí: $$S=\widetilde{\mathbbm{x}} + S_0,$$ kde
    $\widetilde{\mathbbm{x}}$ je **partikulární řešení**
    $\mathbb{A} \widetilde{\mathbbm{x}}=\mathbbm{b}$.

# Vlastnosti a popis množiny řešení

Soustava lineárních rovnic (zapsaných v HST matice
$\begin{pmatrix}[c|c]\mathbb{A}\mathbbm{x}&\mathbbm{b}\end{pmatrix}$)
může mít:

-   Žádné řešení -- poslední sloupec je hlavní

-   Jedno řešení -- všechny sloupce, kromě posledního jsou hlavní

-   Více řešení -- sloupce jsou hlavní nebo vedlejší (poslední sloupec
    nesmí být hlavní) Pro popis množiny řešení se nalezne obal LN
    souboru možných řešení. *viz. Frobeniova věta*

# Soustavy lineárních rovnic

Nechť $n,m\in\mathbb{N}$ a pro všechna $i\in\{1,\dots, m\}$ a
$j\in\{1, \dots, n\}$ platí, že $a_{ij} \in\mathbb{R}$ a
$b_i \in\mathbb{R}$. Systém rovnic

$$\begin{aligned}
{7}
a_{11} x_1 &&\; + \;&& a_{12} x_2 &&\; + \cdots + \;&& a_{1n} x_n &&\; = \;&&& b_1 \\
a_{21} x_1 &&\; + \;&& a_{22} x_2 &&\; + \cdots + \;&& a_{2n} x_n &&\; = \;&&& b_2 \\
\vdots\;\;\; &&     && \vdots\;\;\; &&  \ddots\;\;\;&& \vdots\;\;\; &&     &&& \,\vdots \\
a_{m1} x_1 &&\; + \;&& a_{m2} x_2 &&\; + \cdots + \;&& a_{mn} x_n &&\; = \;&&& b_m \\\end{aligned}$$

nazýváme **soustavou** $m$ **lineárních rovnic o** $n$ **neznámých**
$x_1,\dots, x_n \in\mathbb{R}$.\
Číslu $aij$ říkáme $j$**tý koeficient** $i$**té rovnice**.

Množinu všech uspořádaných $n$tic
$(x_1, x_2,\dots, x_n) \in\mathbb{R}^n$, pro které po dosazení do (2) je
splněno všech $m$ rovnic, nazýváme **množinou řešení soustavy** a
značíme ji $S$. Platí-li $b_1 = b_2 = \dots = b_m = 0$, říkáme, že
soustava (2) je **homogenní**. Není-li soustava homogenní, je
**nehomogenní**.

## Horní stupňovitý tvar

O matici $\mathbb{D}\in R^{m,n}$ řekneme, že je v **horním stupňovitém
tvaru**, jestliže všechny řádky jsou nulové, nebo existuje $k\in\hat{m}$
tak, že řádky $1$ až $k$ matice $\mathbb{D}$ jsou nenulové a řádky
$k + 1$ až $m$ jsou nulové a jestliže platí následující:

Označme pro každé $i\in\hat{k}$ index nejlevějšího nenulového prvku v
$i$tém řádku jako $j_i$, tj.

$$j_i=\min{\{\ell\in\hat{n}|\mathbb{D}\neq 0\}}.$$ Potom platí
$1 \leq j_1 < j_2 < \cdots < j_k$.

Je-li matice v horním stupňovitém tvaru, potom sloupcům s indexy
$j_1, j_2, \dots , j_k$ říkáme **hlavní sloupce**, ostatním říkáme
**vedlejší sloupce**.

O soustavě $\mathbb{A}\mathbbm{x} = \mathbbm{b}$ řekneme, že je v horním
stupňovitém tvaru, pokud matice této soustavy $(\mathbb{A}|\mathbbm{b})$
je v horním stupňovitém tvaru.

## Postup pro řešení SLR

-   Převedu SLR do matice $(\mathbb{A}|\mathbbm{b})$.

-   Převedu do HST pomocí GEM.

-   Poslední sloupec hlavní $\rightarrow$ nemá řešení.

-   Jinak:

    -   Najdu volné a vázané proměnné (odpovídá vedlejším a hlavním
        sloupcům).

    -   Pro partikulární řešení zvolim volné proměnné libovolně a
        dopočítám vázané proměnné.

    -   Pro $S_0$ zvolim libovolnou bázi (třeba standardní).

    -   Pro každý bazický vektor dopočítám z homogenní rovnice vázané
        proměnné a dostanu bázi $S_0$.

    -   Řešením je $S=\widetilde{\mathbbm{x}}+S_0$, kde $S_0$ je
        lineární obal báze.

# Gaussova eliminační metoda

Cílem GEM je převést matici do horního stupňovitého tvaru, pomocí úprav
$(G1)$, $(G2)$ a $(G3)$.

-   Prohození dvou řádků.

-   Vynásobení jednoho řádku nenulovým číslem.

-   Přičtení jednoho řádku k jinému.
